--- Dag 1 ---
:baby_chick:  dag_1 :baby_chick:
Etter et iskaldt bad i Labradorsjøen sitter du nå på hjemmekontoret og venter på ett nytt hint fra agentene vår ute i feltet. Plutselig åpner det seg en facetimesamtale på skjermen. Opp kommer en dame med blomsterkrans som greeter deg "Hello all you cool cats and kittens". Hun legger ut om livet sitt, og det viser seg at hun vil leie deg inn for et mord. Hun sier at du må reise til hennes erkefiendes hjemsted, et landområde hvis forkortelse er den kjipeste måten du kan svare på en SMS. Vel fremme møter du en mann med hockeysveis og 15 ringer i ørene, men han har ingen planer om å bli drept. Han shipper deg over statsgrensen i sør, og sier at du skal til byen som via lerretet er kjent for en gjeng som holder sykdommen sin i sjakk med ulovlige livsforlengende legemidler de får kjøpt gjennom en klubb som bærer byens navn.
Kor e serveren?

--- Dag 2 ---

:baby_chick:  dag_2 :baby_chick:
I Dallas finner du serveren, men det er for sent bot-AI-no har allerede hoppet til neste. 

Du tar inn på nærmeste bar for å vente på neste ledetråd, og bestiller deg en 1664 Blanc. Bartenderen ser dumt på deg. Du ender opp med en Bud Light. :beer: 

En cowboy kommer inn og sjekker deg opp. Han blir henrykt når han hører du er fra Norge, for han kjenner to karer derfra som han gjerne vil introdusere deg for. De har visst gjort suksess med noe han kaller “hello beautiful mountain”, og han sier noe om at det er på italiensk. Han ringer opp en av dem og gir deg telefonen. Du hører en mann med talefeil i den andre enden. Han er alt for opptatt med å polere priser om dagen, så han spør deg om du kunne gjort ham en tjeneste når du er tilbake. Han har en bil stående hos søstera si, en rød 97' modell av japansk merke, som han gjerne skulle hatt henta. Han legger til at du burde legge inn litt tid til sightseeing mens du er der. I byen til søsteren ligger det nemlig en imponerende arena, hvor spesielt lettvektere hevder seg, og slim-fit er det eneste som gjelder.

Hvilken arena er serveren plassert på?

--- Dag 3 ---

:baby_chick:  dag_3 :baby_chick: 
Du haster oppover, men det er for sent bot-AI-no har allerede hoppet videre. 

Du bestemmer deg for å danse bort sorgen og bruker kvelden i Oslo på nattklubb. Neste hint blir utløst av en sang. Du kjenner kanskje igjen bandet som spiller denne kvelden? En av deres største hits er faktisk oppkalt etter verdensdelen du nå skal til. Hadde den aktuelle verdensdelen vært et bakeri, ville den delen du skal til vært det jeg liker å kalle en norsk croissant. 

På veien møter du han som sa at livet er en sjokoladeboks, men han er 20 år eldre, og denne gangen har han på seg en hvit hatt med sort brem. Han sier du må passe deg godt, for han har selv kommet i trøbbel i disse farvannene. Du skal til landet som blir klemt inne av det første som står opp. Landet er også kjent for høy fart uten motor. Mer spesifikt skal du til den største byen, som har et navn av to ord, der det andre ordet kan gi assosiasjoner til Agnes i senga.

Hvilken by benfinner serveren seg i?

--- Dag 4 ---

:baby_chick:  dag_4 :baby_chick:
Du kaster deg på neste fly, men det er forsent bot-AI-no har allerede hoppet til neste. 

Etter å ha hengt som ett slips etter de beste Etiopiske løperne, kommer det et hint om å bestille seg en ny reise som gir rom for en roligere aktivitet. Du gjør noen søk på nettet og finner et sted hvor de er i særklasse på området, og et byrå med et vikingnavn som kan hjelpe deg dit. Vel fremme møter du en fargekoordinert gjeng. De forteller deg at de allerede fra de er småbarn lærer å gjøre det onkel Sams hoderomprogram prøver å lære oss.

Landet du skal til ligger som skinken i en sandwich mellom to store, plassert sør for et område styrt av en i rekka av dem som ble født i akkurat riktig sekund. Landet ligger øst for den livsfarlige venterekken, hvor nye forretningsmuligheter har åpnet seg for de med stamina. Navnet landet bærer minner om grunnen til at Nittedals har en flergangskonkurrent.

Hvilket land skal befinner serveren til bot-AI-no seg i?

--- Dag 5 ---

:baby_chick:  dag_5 :baby_chick:

Du kaster deg igjen på ett nytt fly, men det er for sent bot-AI-no har allerede hoppet til neste. 

Du er på nippet til å gi opp, og livet som munk har aldri fristet mer. Plutselig mottar du et brev fra en med skarp penn, som er helt sikker på hvor bot-AI-no befinner seg. Stedet befinner seg i ett av syv land som vi gir samme suffix, selv om det finnes talemåter hvor gruppen er mye større, og selv England og India er med. De syv utgjør en samling som uten ironi har blitt omtalt som verdens navle.
Noen er mer kjent enn andre, og én av de kanskje først og fremst forbundet med en maskulin variant av bikini. En annen for å ha en dør til underverdenen med levende flammer selv etter et halvt århundre. 

Stedet vi skal til er ofte forbundet med en mørk hendelse som tok sted langt unna, og dens mange og langvarige følger, som også førte til at et betydelig antall av dine egne landsmenn måtte følge jobben hit. Tross mørket, assosierer vi også stedet med tusen naturlige lyskilder, aktivitet som fungerer bra på Stad, og langhårede bestevenner.

Du møter avsenderen, som etter flere runder oversetting har fått en navnelapp med navnet Vinnerplass. Hun tar deg med til byen hvor han som selger kunnskap åpnet en debatt om personvern, og skillet mellom fiksjon og dokumentasjon.

Hvor befinner serveren seg?
